Aplikacja sprzedażowa jest aplikacją specyficzną, gdyż wymaga implementacji
różnorodnych funkcjonalności dla samego, podstawowego działania.

Konieczne jest rozróżnienie dwóch głównych typów potencjalnych użytkowników:
klientów oraz deweloperów/sprzedawców. Ich wymagania same w sobie są
skrajnie różne - klient potrzebuje możliwości dokonania zakupu (w tym za
pomocą koszyków) oraz sprawdzenia zakupów (w tym przypadku - wymagany jest 
także dostęp do zakupionych kluczy projektu), zaś dla sprzedawców nieodzowny
jest moduł publikacji produktu oraz ewentualnej modyfikacji danych produktu.
W niektórych przypadkach konieczne jest także wycofanie produktu z rynku.
Ponadto, statystyki zakupów danych produktów pozwalają uzyskać wgląd w
sytuację rynkową.

W niniejszym projekcie wymaganie te zostały spełnione, aczkolwiek w wielu
przypadkach w formie uproszczonej (co związane jest z jednoosobową 
realizacją zadania). Bez zalogowania dostępne są: strona główna, strona
sklepu oraz strona logowania. Możliwe jest dodanie produktu do koszyka,
jednak sam zakup nie jest dostępny.

Po zalogowaniu jako użytkownik klasyczny(klient), otwarty jest dostęp do
koszyka, zakupu oraz,z portalu użytkownika, do zakupionych kluczy produktów.

Po zalogowaniu jako deweloper, dostępne są, z portalu użytkownika,
funkcjonalności publikacji gry w serwisie, sprawdzenia obecnie dostępnych
gier danego dewelopera(wszystkich oraz pojedynczych), a także weryfikacji
sprzedaży zarówno całego portfolio jak i poszczególnych produktów. Z widoku
szczegółowego, udostępnione są także możliwości modyfikacji oraz wycofania
produktu ze sprzedaży.
